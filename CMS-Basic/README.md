# CMS-Basic

## Introductie

Het vak CMS-Basic volg je in de eerste en tweede periode van de opleiding
Software Development.

CMS staat voor Content Management Systeem. Dit is een systeem waarmee content op een website mee kan worden beheerd. De basis is een database. Er zijn vele soorten CMS-systemen die in de basis erg op elkaar lijken maar elk hun eigen soort inrichting hebben. De database echter, blijft altijd het centrale uitgangspunt. Meer dan 60% van alle websites zijn gebouwd met een CMS als basis.

Je leert basisbegrippen en -vaardigheden op het gebied van het WordPress Content Management Systeem. Het WordPress CMS wordt wereldwijd voor zeer veel websites gebruikt en zul je in de nabije toekomst ook vinden bij bijna elk stagebedrijf.

WordPress CMS bestaat uit een aantal basis-componenten:

- De database (vaak MySQL)

- PHP

- HTML

- CSS

- Jquery

Je kunt het systeem op allerlei manieren aanpassen met eigen code.

Neem de tijd om alle informatie te lezen en de opdrachten uit te werken. Je kunt hier veel aan hebben tijdens de gehele opleiding.

_Heb je een suggestie voor een onderwerp, laat het weten aan de docent. Je mag ook als je veel van een bepaald onderwerp af weet, een presentatie geven of een les verzorgen over dat onderwerp!_
